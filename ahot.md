# Aiemmin hankitun osaamisen näyttäminen (AHOT)

> *"Jos olet hankkinut tutkintotavoitteiden mukaista osaamista esimerkiksi työkokemuksen, vapaaehtoistyön, harrastuksen tai muun kuin korkea-asteen opiskelun kautta, voit osoittaa osaamisesi näytöillä. Näyttötapoja ovat esimerkiksi esitys, raportti, portfolio, haastattelu, ryhmäkeskustelu, näyttökoe tai näiden yhdistelmä. Opintojaksojen vastuuopettajat päättävät miten näyttö toteutetaan. Arviointi tehdään samoilla kriteereillä kuin normaalit kurssisuoritukset."*
>
> https://www.haaga-helia.fi/fi/osaamisen-tunnistaminen-ja-work-study

Tutustu huolellisesti [opintojaksokuvaukseen](https://opinto-opas.haaga-helia.fi/course_unit/SWD4TA024) ennen kuin haet osaamisten näyttämistä. Näyttäessäsi osaamistasi sinun tulee hallita opintojakson osaamistavoitteissa määritellyt asiat hyvin ja sinun tulee voida esittää kurssin sisällön mukaista työkokemusta ohjelmistoprojektissa toimimisesta.

## Osaamisen osoittaminen

Ole kurssin opettajiin yhteydessä [sähköpostitse](./README.md) ja kerro hakevasi kurssin ahotointia. Liitä mukaan vapaamuotoinen kuvaus työstä, jonka perusteella haet ahotointia. Kuvauksesta tulee käydä ilmi työn kesto, mahdollinen osa-aikaisuus, työtehtävät ja työnantaja. Liitä mukaan kopio työtodistuksesta, tai mikäli työsuhde jatkuu edelleen, pyydä ns. väliaikainen työtodistus. Työtodistuksesta tulee käy ilmi työsuhteesi kesto ja kuvaus työtehtävistäsi. Kuvaukseksi riittää korkealla tasolla mitä teknologioita olet käyttänyt ja minkälaisia tehtäviä olet työssä tehnyt. Todistus voi olla muuten vapaamuotoinen. 

Jos olet ahotoimassa muita kursseja saman työsuhteen perusteella, sinun tulee eritellä minkä ajanjakson kokemuksen perusteella haet ahot-suoritusta (~270 tuntia). **Kyseiseltä ajanjaksolta ei ole sallittua hakea muita ahotointeja eikä jakso saa olla osa harjoittelua.**

Käytännön ahot-suoritus tehdään Exam-tenttinä, jossa pohditaan työssäsi oppimiasi asioita muutamasta eri näkökulmasta, ja arvosana määräytyy vastausten perusteella. Saat ohjeet Exam-tenttiin ilmoittautumiseksi opettajilta, mikäli esittämäsi työkokemus täyttää vaatimukset kurssin ahotoimiseksi.
